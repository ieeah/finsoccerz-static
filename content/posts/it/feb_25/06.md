+++
title= "06 Febbraio 2025"
date= "2024-02-06"
author= "ieeah"
hideComments= true
# cover= "/imgs/test.jpg"
+++

[*<- Partite*](/matches)

> Premessa: i voti ma anche le descrizioni sono praticamente scritte a caso e senza la speranza di rappresentare ciò che sia davvero successo in campo, praticamente i voti non sono altro che delle cagate scritte per fare il cretino 😁

## Resoconto

Quasi due mesi dall'ultima espressione di quello che possiamo sicuramente chiamare "il miglior calcio esistente", no, non parliamo del calcio ai testicoli che ho dato al Portier durante il riscaldamento a causa di uno scherzo leggermente sopra le righe (e sotto la cintura) ma della ormai famosa,

ma che dico famosa, della ormai mitica...

ma no, di più!
Della leggen... daria

### "Primopianense Vs Real Idempiere"

Partita che ogni volta esprime e manifesta un calcio frizzantino, fresco e vivace, con un colore giallo paglierino chiaro accompagnato da una spuma fine e persistente; Con profumi di frutta fresca come mela e pera, un accennato sentore di fiori bianchi una buona acidità ed un finale asciutto, perfetto per accompagnare calcetti sulle caviglie, finta sportività e gli insulti camuffati da battute che ci tiriamo durante le partite, sempre con estremo rispetto (e parità di genere) necessario per mantenere la certificazione SA8000 a cui tutti siamo estremamente affezionati.

**Ma bando alle ciance**

Partita iniziata con un "***mah si, vediamo, se le squadre sono sbilanciate facciamo dei cambi***" ed invece é uscita una partita al cardiopalma con il `risultato finale di X a x` in cui l'x minuscolo é quello di chi ha perso, ma siccome ero nella squadra che ha perso oggi i risultati non contano, conta solo il divertimento, la sportività, il fair play ed il gruppo.

É la serata delle traverse, é la serata in cui non possiamo prendere in giro Alvise per i rimpalli (perché ne ha vinti solo 135 che sono circa un decimo di quelli che vince di solito) (*ed ha persino segnato*), é la serata in cui per la prima volta sono riuscito a ricevere una palla da calcio d'angolo (*e ho persino segnato*), é la serata in cui lo sport ha dato il meglio di sé e noi siamo stati tra i pochi fortunati che hanno potuto assistere a questo spettacolo che é il calcio che conta.


*La verità é che la partita é stata abbastanza combattuta da fare sì che fossi così concentrato da non aver osservato tutti in modo da non sapere cosa scrivere e fare le pagelle, quindi ecco a voi*:


## Le pagelle (liberamente ispirate a storie vere)

### [`Ciccio`](/players/it/ciccio.md)

La prima volta che abbiamo giocato mi disse:  "io non ho i piedi buoni quindi mi limito a correre e passare la palla" e provate ad indovinare cosa ha fatto oggi?
ha corso e ha passato la palla...

Ma ha anche fatto da sponda, ha provato a fare una rovesciata, dopo la partita ha fatto l'allenamento di rugby e in ufficio mi ha aiutato a capire la differenza tra merge e rebase

Non so, vogliamo chiedere altro a questo ragazzo? Deve fare tutto lui!?

Voto: `Il fattaposta`


### [Stefano](/players/it/coletta.md)

Se il calcio fosse un circo, lui sarebbe il pugile che in un film di guerra ha trovato il biglietto vincente della lotteria che salta da un trapezio all'altro.

No scusate, ho chiesto a chat gpt di darmi qualche esempio di "se il calcio fosse" ma me ne ha dati troppi e ho fatto confusione.

Però ci sono rimasto male perché ero convinto avessimo pareggiato e invece negli spogliatoi mi ha detto che LORO avevano vinto e la mia squadra aveva perso 

Voto: `Crudele disincantantore`


### [Borelli Jr](/players/it/borelli.md)

Sapevamo di doverlo separare da Samogginho ma anche in coppia con Issimo é una forza della natura, prossima volta giochiamo 9 contro 1 e vediamo!

Voto: `Euro Ponteggi`


### Andrea

Ottima prima partita, infatti gioca bene e sbaglia poco, si inserisce negli ingranaggi della squadra e porta a casa una prestazione solidissima

Voto: `"Se la cava" cit.`

### [Portier](/players/it/portier.md)

La volta scorsa non portierava, oggi a parte esser finito a gambe all'aria torna a casa con una buona prestazione e pure con i 3 punti in tasca, nonostante abbia iniziato la serata con una pallonata (quasi) in faccia da Alvise e con la frase "é il terzo giorno di fila che gioco, sono a pezzi" ma poi non é stato fermo un cazzo di secondo.

Voto: `Piangina`

### [Cesko](/players/it/cesko.md)

Boh che vi devo dire ho giochicchiato discretamente ma come al solito troppi errori hanno portato ad un paio di goal della squadra avversaria, davanti alle telecamere quando il giornalista gli ha fatto notare i suoi errori ha risposto:

> PERÒ UAGLIU IL VELO CHE HO FATTO DAVANTI ALL'AREA DI RIGORE!?
> 
> Ma si ma che c n foooooootttt sono troppo forte, o chiù brav' int all univers (aropp a Maradon' chiar)

Voto: `Diego Armando Mara e Donatella`

### [Nicola](/players/it/azzalin.md)

Facciamo che per lui copio sempre lo stesso paragrafo tanto é sempre bravo uguale, solido in difesa, pericoloso in attacco e inarrestabile al baretto.

Voto: `Cognato di... (chi sa capisce, gli altri pazienza)`

### [`Issimo`](/players/it/issimo)

Che leggiadria, che finezza, un tocco più raffinato dei maniaci sulla metro a Tokyo, ma qui si parla solo di calcio e si tocca solo la palla, rigorosamente con i piedi (l'ho detto che ci teniamo alla SA8000)

Voto: `Fotocamera con il suono dell'otturatore obbligatorio`

### [Alvise](/players/it/zingales.md)

Ma ciao cucciolone vieni qui fatti abbracciare

Voto: `Yogi`

### [Samogginho](/players/it/samogginho.md)

Sapevamo di doverlo separare da Leo ma anche in coppia con Nicola é una forza della natura, prossima volta giochiamo 9 contro 1 e vediamo!

Voto: `Ciuffo ribelle`



Ed il momento che nessuno aspettava escluso me che mi diverto tanto...

## I voti

### [Portier](/players/it/portier.md)

Partita sottotono, non insufficiente ma senza infamia né lode, sicuramente non senza soldi, bastardo.

Voto: `Benefattore`, _perché mi ha offerto la cena da Old Wild West_

### [Cesko](/players/it/cesko.md)

Nonostante la prestazione opaca (prima o poi smetterà di avere la scusa della caviglia, ma finché rimane valida ha intenzione di sfruttarla appieno) segna due gol, soprattutto grazie al gioco degli altri per cui deve solo appoggiare, come in discoteca.

Voto: `Salsa dell’Old Wild West`

### [Samogginho](/players/it/samogginho.md)

Prestazione eccellente, quasi al livello dei cannelloni del giovedì in mensa, scorazza e allaccia una fitta rete di passaggi e tiri filtranti.

Voto: `Riso con il ragù`

### [Borelli Jr](/players/it/borelli.md)

Se la gioca, se la suona e se la canta, tira e segna da ogni parte del campo, triangola e alle volte rettangola ma dà l’impressione di non aver mostrato ancora tutto, vedremo in futuro.

Voto: `La maglietta di Ronaldo era finita`

### Matteo

Prestazione altalenante, qualche imprecisione di troppo e qualche buono spunto, però letteralmente non l’ho mai sentito parlare, neanche una bestemmia, o un’imprecazione, ma poi nemmeno un intervento scomposto, dai, troppo preciso, mi hai fatto passare per un animale!

Voto: `Chierichetto`

### [Lorenzo](/players/it/zeffiro.md)

Che dire che non sappiamo già? Prestazione solida e concreta come al solito, tecnicamente ineccepibile, prenota il campo, raccoglie i soldi, gestisce i suoi compagni come un maestro d’orchestra.

Voto: `Beppe Vessicchio`

### [Stefano](/players/it/coletta.md)

Ha trovato le scarpe giuste e si vede, terrore dei calci d’angolo si infila in area di rigore involandosi in picchiata come l’animale simbolo degli USA e no, non sto parlando dell’americano medio al free refill del Burger King ma dell'aquila reale.

Voto: `Ariete ascendente Inzaghi`

### [Nicola](/players/it/azzalin.md)

Preciso e chirurgico come sempre, la palla si muove come telecomandata, peccato per l’infortunio che lo costringe in porta altrimenti staremmo probabilmente parlando di un’altra partita, _Inter - Cagliari_ o _Chievo - Livorno_, decidete voi.

Voto: `No Maria io entro in porta, fa male`

### [Giorgio](/players/it/cadoro.md)

Buona la prima! É sempre presente, in ogni punto del campo, sia in difesa che in attacco, prestazione fisica ma senza mai esagerare, ci mette corsa, anima e impegno.

Voto: `Prezzemolo`

### [Alvise](/players/it/zingales.md)

Ma che altro vi posso dire che già non sappiate…

È la mascotte di Finmatica, tutti gli vogliamo bene nonostante le battute di quarto livello e gli perdoniamo persino l’essere terrone, ma porca puttana se vinci un altro rimpallo ti sego le gambe ❤️

Voto: `Magneti Marelli`

> Per polemiche e correzioni sul resoconto ed i voti, scrivete a ads@ads.it > _`No scherzo, non fatelo`_
